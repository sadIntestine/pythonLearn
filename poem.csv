少年游・玉肌铅粉傲秋霜,〔宋代〕,苏轼,"黄之侨人郭氏，每岁正月迎紫姑神。以箕为腹，箸为口，画灰盘中，为诗敏捷，立成。余往观之，神请余作《少年游》，乃以此戏之。
玉肌铅粉傲秋霜。准拟凤呼凰。伶伦不见，清香未吐，且糠秕吹扬。到处成双君独只，空无数，烂文章。一点香檀，谁能借箸，无复似张良。",晓出黄山寺,〔宋代〕,高翥,晓上篮舆出宝坊，野塘山路尽春光。试穿松影登平陆，已觉锺声在上方。草色溪流高下碧，菜花杨柳浅深黄。杖藜切莫匆匆去，有伴行春不要忙。,八声甘州・对潇潇暮雨洒江天,〔宋代〕,柳永,对潇潇暮雨洒江天，一番洗清秋。渐霜风凄紧，关河冷落，残照当楼。是处红衰翠减，苒苒物华休。唯有长江水，无语东流。(凄紧 一作：凄惨) 不忍登高临远，望故乡渺邈，归思难收。叹年来踪迹，何事苦淹留。想佳人妆楼J望，误几回、天际识归舟。争知我，倚阑杆处，正恁凝愁！(阑 一作：栏),折桂令・登姑苏台,〔元代〕,乔吉,百花洲上新台，檐吻云平，图画天开。鹏俯沧溟，蜃横城市，鳌驾蓬莱，学捧心山颦翠色，怅悬头土湿腥苔。悼古兴怀，休近阑干，万丈尘埃。,招隐二首,〔魏晋〕,左思,"杖策招隐士，荒涂横古今。岩穴无结构，丘中有鸣琴。白云停阴冈，丹葩曜阳林。石泉漱琼瑶，纤鳞或浮沉。非必丝与竹，山水有清音。何事待啸歌？灌木自悲吟。秋菊兼f粮，幽兰间重襟。踌躇足力烦，聊欲投吾簪。
经始东山庐，果下自成榛。前有寒泉井，聊可莹心神。峭`青葱间，竹柏得其真。弱叶栖霜雪，飞荣流余津。爵服无常玩，好恶有屈伸。结绶生缠牵，弹冠去埃尘。惠连非吾屈，首阳非吾仁。相与观所尚，逍遥撰良辰。",西江月・世事短如春梦,〔宋代〕,朱敦儒,世事短如春梦，人情薄似秋云。不须计较苦劳心，万事原来有命。幸遇三杯酒好，况逢一朵花新。片时欢笑且相亲，明日阴晴未定。,少年行四首・其三,〔唐代〕,令狐楚,弓背霞明剑照霜，秋风走马出咸阳。未收天子河湟地，不拟回头望故乡。,驻马听・吹,〔元代〕,白朴,裂石穿云，玉管宜横清更洁。霜天沙漠，鹧鸪风里欲偏斜。凤凰台上暮云遮，梅花惊作黄昏雪。人静也，一声吹落江楼月。,秦中吟十首・伤宅,〔唐代〕,白居易,谁家起甲第，朱门大道边？丰屋中栉比，高墙外回环。累累六七堂，栋宇相连延。一堂费百万，郁郁起青烟。洞房温且酰寒暑不能干。高堂虚且迥，坐卧见南山。绕廊紫藤架，夹砌红药栏。攀枝摘樱桃，带花移牡丹。主人此中坐，十载为大官。厨有臭败肉，库有贯朽钱。谁能将我语，问尔骨肉间：岂无穷贱者，忍不救饥寒？如何奉一身，直欲保千年？不见马家宅，今作奉诚园。,渔歌子・柳垂丝,〔五代〕,李,柳垂丝，花满树，莺啼楚岸春天暮。棹轻舟，出深浦，缓唱渔郎归去。罢垂纶，还酌醑，孤村遥指云遮处。下长汀，临深渡，惊起一行沙鹭。
